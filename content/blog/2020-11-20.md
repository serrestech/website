---
layout: blog
title: Let's talk about OpenId-Connect and Keycloak
date: 2020-11-20T18:15:46.332Z
banner: /img/banners/red-logo.png
tags:
  - OAuth
categories:
  - meetups
---
Εδώ και 4 χρόνια, η κοινότητα SerresTech και το Τμήμα Μηχανικών Πληροφορικής, Υπολογιστών και Τηλεπικοινωνιών του Διεθνούς πανεπιστημίου οργανώνουν σεμινάρια για διάφορα θέματα που αφορούν στην ανάπτυξη λογισμικού.

Δυστυχώς τα γνωστά προβλήματα που δημιούργησε ο Covid-19 έθεσαν και τα σεμινάρια αυτά ... εκτός τροχιάς. Όμως, καθώς προσπαθούμε να βρούμε το ρυθμό μας είπαμε να ξαναρχίσουμε τις παρουσιάσεις μας. Έτσι θα έχουμε το πρώτο μας σεμινάριο για το νέο ακαδημαϊκό έτος 2020-2021.

Το σεμινάριο θα κάνει μια εισαγωγή στο πρωτόκολλο OpenIdConnect και στο Identity Management Server Keycloak.

To OpenId-Connect είναι ένα identity protocol χτισμένο πάνω στο OAuth 2.0 πρωτόκολο αυθεντικοποίησης. Αν ποτέ έχετε χρησιμοποιήσει το Google λογαριασμό σας για να εισέλθετε στο Stackoverflow τότε να ξέρετε ότι αυτό έγινε δυνατό χάρη στη χρήση του πρωτοκόλλου OpenId-Connect.

To Keycloak είναι ένας Identity Management Server. Σας επιτρέπει να έχετε ένα κεντρικό σημείο από το οποίο να έχετε έλεγχο για όλους τους χρήστες, τους ρόλους τους, ακόμα και τις επιτρεπόμενες υπηρεσίες της επιχείρησής σας. Αν έχετε μια πλειάδα εφαρμογών που θέλουν όλες κάποια υπηρεσία αυθεντικοποίησης, τότε το Keycloak μπορεί να είναι για εσάς!

Η δομή της παρουσίασης θα είναι η εξής

* 1η ώρα Εισαγωγή στο OpenId-Connect και OAuth 2.0 πρωτόκολλο
* 2η ώρα Παρουσίαση του Keycloak - Παραδείγματα χρήσης με SpringBoot - Keycloak - OpenIdConnect

### Προαπαιτούμενα

* Bασική εξοικείωση με το πρωτόκολλο HTTP
* Bασική εξοικείωση με τις έννοιες των REST Services
* Βασική εξοικείωση με τη γλώσσα Java (για τα παραδείγματα)

### Ομιλητής

Η ομιλία θα γίνει από το Δρ. Νίκο Πεταλίδη, Μηχανικό Λογισμικού

#### Ημέρα - Ώρα

Την Παρασκευή 27.11.2020 από τις 18:15 έως τις 20:15

#### Τοποθεσία

Η παρουσίαση θα γίνει online. Το link θα δημοσιευτεί την προηγούμενη μέρα στο [meetup ](https://www.meetup.com/Serrai-Software-Development-Meetup/events/274715973/)της κοινότητας