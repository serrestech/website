---
layout: blog
title: Ζητάμε εθελοντές! We are looking for volunteers!
date: 2019-02-20T11:15:53.300Z
banner: /img/banners/volunteering_svg.svg.png
tags:
  - volunteers
  - εθελοντισμός
---
Η κοινότητά μας στηρίζεται κατά κόρον στους εθελοντές. Σκεφτήκαμε ότι θα ήταν χρήσιμο να αναθέσουμε σε άτομα από την κοινότητά μας εργασίες που θα βοηθήσουν στο να έχουμε καλύτερα αποτελέσματα τόσο στη διάχυση των προσπαθειών μας όσο και στην ενημέρωση και εκπαίδευση των μελών μας.

Για το λόγο αυτό, ζητάμε

**1-3 video directors**

Οι εθελοντές αυτοί θα επιφορτιστούν με τη διαχείριση των βίντεο που δημιουργούνται κατά τη διάρκεια των παρουσιάσεων που κάνουμε. Πιο συγκεκριμένα θα είναι υπεύθυνοι για τη λήψη βίντεο, μοντάζ και "ανέβασμα" του αποτελέσματος στο κανάλι μας στο YouTube. Είναι μια πολύ καλή ευκαιρία για όσους αρέσει η ενασχόληση με τα media! 

**1-3 technical writers.**

Οι εθελοντές αυτοί θα επιφορτιστούν με τη συγγραφή technical reports που θα βασίζονται στις παρουσιάσεις που έχουν γίνει. Αν καταφέρουμε, θα θέλαμε να έχουμε ένα τρισέλιδο ή τετρασέλιδο report για κάθε ώρα παρουσίασης. Είναι μια πολύ καλή ευκαιρία για όσους θέλουν να εξασκηθούν στη συγγραφή τεχνικών κειμένων, αλλά και μια ευκαιρία για να ξαναδούν με μεγαλύτερη λεπτομέρεια το υλικό που παρουσιάστηκε.

Για αυτές τις θέσεις, και με το ρυθμό παρουσιάσεων που έχουμε θεωρούμε ότι η ενασχόλησή σας με το συγκεκριμένο αντικείμενο θα απαιτήσει περίπου 1 έως 2 ώρες την εβδομάδα.

**2-3 άτομα για τη γραμματεία του Hackathon**

Όπως κάθε χρόνο, έτσι και φέτος σκεφτόμαστε να διοργανώσουμε τον καθιερωμένο προγραμματιστικό μας διαγωνισμό. Χρειαζόμαστε άτομα για να υποδεχτούν τον κόσμο, να βοηθήσουν στην εγγραφή των συμμετεχόντων και τα υπόλοιπα απαιτούμενα της διοργάνωσης. 

Αν ενδιαφέρεστε στείλτε mail στο  team <παπάκι> serrestech.gr η βρείτε μας σε κάποιο από τα επόμενα meetups μας!
